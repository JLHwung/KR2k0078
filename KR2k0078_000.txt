# -*- mode: mandoku-view; -*-
#+TITLE: 行水金鑑
#+DATE: 2015-08-24 22:44:24.951418
#+PROPERTY: ID KR2k0078
#+PROPERTY: BASEEDITION WYG    
#+PROPERTY: JUAN 目録
<pb:KR2k0078_WYG_000-1a>¶
欽定四庫全書　　　　史部十一¶
　行水金鑑目錄　　　　　地理𩔖四(河渠之屬/)¶
　河水圖(併説附古今黄河通塞圗/)¶
　淮水圗(併説附髙家堰圗/)¶
　漢江二水圗(併説附西漢水圗洞庭鄱陽二湖圗/)¶
　濟水圗(併說附五水濟運圗/)¶
　運河圗(併說附太湖圗清江浦圗衛河圗禹王臺圗/)¶
　　巻數¶
<pb:KR2k0078_WYG_000-1b>¶
　河水　　　第一巻至第六十巻¶
　淮水　　　第六十一巻至第七十巻¶
　漢水江水　第七十一巻至第八十巻¶
　濟水　　　第八十一巻至第八十五卷¶
　運河水　　第八十六巻至第一百五十五巻¶
　兩河總説　第一百五十六巻至第一百六十三巻¶
　官司　　　第一百六十四巻至第一百六十九巻¶
　夫役　　　第一百七十巻至第一百七十三巻¶
<pb:KR2k0078_WYG_000-2a>¶
　河道錢糧　隄河彚考¶
　　　　　　第一百七十四卷¶
　閘壩涵洞彚考漕規　漕運¶
　　　　　　第一百七十五卷¶
　　　　臣等謹案行水金鑑一百七十五卷¶
　　　國朝傅澤洪撰澤洪字穉君鑲紅旗漢軍官至¶
　　　　江蘇按察使是書成於雍正乙巳乃其為淮¶
　　　　揚道時所作全祖望鮚埼亭藁有鄭元慶墓¶
<pb:KR2k0078_WYG_000-2b>¶
　　　　誌以為出元慶之手疑其客逰澤洪之幕或¶
　　　　預編摹然别無顯證未之詳也叙水道者禹¶
　　　　貢以下司馬遷作河渠書班固作溝洫志皆¶
　　　　全史之一篇其自為一書者則剏始於水經¶
　　　　然標舉源流疏證支派而已未及於疏濬隄¶
　　　　防之事也單鍔沙克什王喜所撰始詳言治¶
　　　　水之法有明以後著作漸繁亦大抵偏舉一¶
　　　　隅専言一水其綜括古今臚陳利病統四瀆¶
<pb:KR2k0078_WYG_000-3a>¶
　　　　　分合運道沿革之故彚輯以成一編者則莫¶
　　　　　若是書之最詳首列諸圖次河水六十巻次淮¶
　　　　　水漢水江水二十巻次濟水五巻次運河水七十¶
　　　　　巻次兩河總說八巻次官司夫役漕運漕規¶
　　　　　凡十二巻其例皆摘録諸書原文而以時代¶
　　　　　𩔖次俾各條互相證明首尾貫串其有原文¶
　　　　　所未備者亦間以已意考核附注其下上下¶
　　　　　數千年間地形之變遷人事之得失絲牽繩¶
<pb:KR2k0078_WYG_000-3b>¶
　　　　貫始未犁然至我¶
　　　國家敷土翕河百川受職仰蒙¶
　聖祖仁皇帝翠華親莅指授機宜¶
　睿算周詳永昭順軌實足垂法於萬年澤洪於康熙¶
　　　　六十一年以前所奉¶
　諭㫖皆恭録於編以昭¶
　謨訓尤為疏瀹之指南談水道者觀此一編宏綱巨¶
　　　　目亦足以見其大凡矣乾隆四十五年五¶
<pb:KR2k0078_WYG_000-4a>¶
　　　　月恭校上¶
　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　總　校　官(臣/)　陸　費　墀¶
#+PROPERTY: JUAN 原序
<pb:KR2k0078_WYG_000-5a>¶
行水金鑑原序¶
四瀆古運河也沿江達淮亂河浮濟禹貢具載之矣而¶
今之運河則自元明始然元創之而不用明用之以轉¶
運荆揚徐兖豫諸州數十百萬之糧貢於京師迄於今¶
三百餘年守之如故不猶之乎古之江淮河濟哉然是¶
運河也亦未始不以四瀆之通塞為利害蓋江出岷山¶
淮出桐柏河出崑崙墟濟出王屋若不辨析其源流而¶
治之得其法安能蕩滌垢濁通百川赴卑注海帖然無¶
<pb:KR2k0078_WYG_000-5b>¶
事哉然則四瀆治運河亦治相因之勢也夫治之亦甚¶
難矣黄水湍悍為中州病淮水停蓄為髙堰危黄强淮¶
弱為清口梗山左泉源涸水匱竭濟汶諸水俱不足以¶
濟運而運河淺阻治之誠難惟江漢朝宗猶存禹迹矣¶
夫禹之治水疏瀹決排以去民之患而今也無日不以¶
壘堤為事亦無日不以堤決為虞迨一旦有事耗官家¶
百萬金錢若填巨海而治之仍不得其法今日決於此¶
明日復決於彼且今年決明年又決勞民傷財無已時¶
<pb:KR2k0078_WYG_000-6a>¶
何哉堤日髙河身日因之以俱髙疏瀹決排之不講也¶
僕本固陋謬為水官嘗寒暑風雨於泥淖畚鍤間者二¶
十餘年但因人成事無所建立深自愧悔用是積數年¶
心力目眵手披漁經獵史逺稽勝國之實録近述¶
世祖¶
聖祖兩朝之¶
訓㫖叅以衆說附之管窺纂緝成書凡四瀆運河興廢¶
之由及疏築塞防一切事宜之得失緩急犂然悉備匪¶
<pb:KR2k0078_WYG_000-6b>¶
曰學前人之故歩即能萬無一失也夫運道有迹之可¶
尋而通變則本乎時勢黄淮當因地制宜而修防則不¶
離夫古法神而明之存乎其人吾願司水政者三復斯¶
編雍正三年冬十月朔閭山傅澤洪題於淮揚官署之¶
鑄錯草堂¶
#+PROPERTY: JUAN 略例
<pb:KR2k0078_WYG_000-7a>¶
行水金鑑略例¶
江淮河濟為四瀆(見風/俗通)瀆者獨也各獨出其所而入海¶
(見釋/名)自漢王莽末濟水入河元時河水入淮則三瀆并¶
為一瀆以入海矣而江則依然如故也爰自禹貢以及¶
史書遐稽近考四瀆分合之故瞭如指掌¶
江入海在揚州淮在徐州河在兖州濟在青州今江淮¶
之入海也尚與禹貢同而黄河既亂濟又奪淮並在徐¶
州入海矣漢水以入江而入海故不得以瀆名而河濟¶
<pb:KR2k0078_WYG_000-7b>¶
猶稱為瀆若與字義不合¶
中國川原以百數莫著於四瀆而河為宗(見前/漢書)河曰河¶
宗四瀆之所宗也(見穆天/子傳)故先紀河河奪淮同入於海¶
河强而淮弱故淮次之濟入河與河相亂不若淮之顯¶
然流見也故濟在江後江固為江漢亦為江也江漢體¶
勢均敵二水合流所以如此其大不以漢附江而泯其¶
入海之實故於漢扵江並言入海而同為瀆也(見尚書/纂言)¶
江為南條水之宗河為北條水之宗語云日月經天江¶
<pb:KR2k0078_WYG_000-8a>¶
河行地其殆並行而不相悖者乎故不得以次言之若¶
今之運河後之人矯揉造作而為之非若四瀆之發源¶
注海也故以此終焉¶
漕運自古有之禹貢於各州下皆有達河之路達扵河¶
即達於京師也漢漕仰於山東唐漕仰於江淮皆有運¶
道宋都汴梁轉運便易元都北平始終海運至元中開¶
㑹通河歳運不過數十萬石迨明永樂後東南漕運至¶
京至於今不廢是錄所述運河昉於禹貢迄於¶
<pb:KR2k0078_WYG_000-8b>¶
皇朝其於古也不嫌其略於今也務得其詳¶
黄運兩河自康熈二十三年以前敝敗已極是年冬¶
聖祖南廵親臨河工指授方略首疏海口以導黄注海¶
次闢清口閉六壩築髙堰以障淮敵黄改新舊中河浚¶
淮揚裏河開人字芒稻涇澗等河　國計民生均得利¶
賴諸凡河湖隄岸閘壩應修應築¶
睿慮周詳盡善盡美兩河底績永慶安瀾誠足上邁神¶
禹下垂萬禩者矣謹自隨山刋木之年迄於康熈六十¶
<pb:KR2k0078_WYG_000-9a>¶
年四月十七日¶
上諭而止始之以禹貢終之以¶
聖訓上下千古並傳不朽矣¶
禹貢一篇蓋言禹之治水其本末先後之序無不詳備¶
故古今言治水者必以神禹為宗導水九條皆治蹟也¶
兹不録其始終四水而獨錄江淮河濟者以濟運故耳¶
水經所載之水必表著其出某郡過某縣逕某山某水¶
注之某水出焉㑹某水過某方與某水合入於某處有¶
<pb:KR2k0078_WYG_000-9b>¶
源有委脈絡井然間有疎闊酈道元又從而補注之班¶
氏地理志所不及也故昔人謂此書為禹貢之忠臣班¶
志之畏友洵不誣矣兹以水經亞於禹貢酈注附焉自¶
周秦以至漢魏參互考索庶觀者有所依據云¶
史記河渠書漢書溝洫志以及兩漢魏晉六朝南北史¶
帝紀臣傳皆摘錄之新舊唐書五代史並不志河渠然¶
紀傳所有悉皆登載宋史備矣金元亦稱詳贍河渠志¶
之外如紀傳五行百官諸志攟拾靡遺諸凡載籍中有¶
<pb:KR2k0078_WYG_000-10a>¶
闗河務者亦悉登載¶
明自洪武開國至崇禎之末河事頗多今據實錄㑹典¶
明史稾以及直省通志府州縣志南河全考北河續記¶
通漕𩔖編等書旁及傳記碑版稗官小說猶恐未盡搜¶
羅竊滋愧矣¶
禹貢導水皆入河海孟子言疏瀹決排注江注海又曰¶
禹掘地而注之海又曰水由地中行江淮河漢是也朱¶
子言禹治水乃是自下而上了又自上而下又曰禹治¶
<pb:KR2k0078_WYG_000-10b>¶
水先就土低處用工又曰禹只是先從低處下手若下¶
面之水盡殺則上靣之水漸淺方可下手我¶
聖祖治河先拆攔黄壩疏通海口然後從上靣施功¶
上諭有云黄河底髙灣多以至各處受險又云朕欲将¶
黄河各險工頂溜灣處開直使水直行刷沙若黄河刷¶
深一尺則各河水少一尺深一丈則各水淺一丈如此¶
刷去則水由地中行各壩亦可不用不但運河無漫溢¶
之虞而下河淹沒之患自可永除矣煌煌¶
<pb:KR2k0078_WYG_000-11a>¶
天語直接列聖心傳大知獨斷功垂萬世治河者惟奉¶
之以為金鑑而已¶
勝國治河名臣若宋尚書陳平江其精神專注多在運¶
河若劉荘襄潘宫保萬少司馬兩河俱有成績荘襄之¶
論莫不切於水詳於治大略於河原其端焉於淮達其¶
委焉扵治河察其趨焉扵防河審其向焉於諸泉輯其¶
出焉於諸河理其入焉於諸湖權其蓄焉於諸閘酌其¶
積焉其歴久可行者尤善於六桞之法焉潘宫保以為¶
<pb:KR2k0078_WYG_000-11b>¶
通漕於河則治河即以治漕㑹河於漕則治淮即以治¶
河合河淮而同入於海則治河淮即以治海凡四任總¶
河惟以築隄束水借水攻沙為萬全第一義萬少司馬¶
嘗言胸有全河而後可治河如頭年下埽為次年之防¶
一年積料為兩年之用以舟牽舟以運濟運以少淺治¶
多淺以下水束上水三閘四隄五夫八埽十五治水之¶
器諸法俱堪不朽迨我¶
皇朝唯靳文襄張文端二公之行水也可謂不媿前人¶
<pb:KR2k0078_WYG_000-12a>¶
矣文襄經理河工八疏言言碩畫文端甫下車首陳三¶
事切中肯綮¶
聖祖皆從之河乃大治然二公之功獨於中河最鉅張¶
清恪公在濟寧最有功於閘河其啓閉之法精密無比¶
劉荘襄有問水集潘宫保有河防一覽萬少司馬有治¶
水筌蹄文襄文端皆有治河書清恪有居濟一得兹録¶
登載頗詳¶
河工告成之後二十餘年安瀾無事壬寅間覃懐黄沁¶
<pb:KR2k0078_WYG_000-12b>¶
水不順軌屢築屢決迨我¶
皇上龍飛御極之歳河伯效靈功成彈指然猶彌厪¶
聖懐勤求善後特遣大臣總理一方開封沿河又設上¶
下兩丞分疆贊治一應工程俱動正項錢糧不勞民力¶
中州八郡之羣黎百姓無不感頌¶
皇仁諸凡事宜當摭拾檔案叧為一集用昭近績云¶
貢賦出於農田江浙五府輸將何啻半天下其間太湖¶
吞納百川震澤在在汪洋受水之利亦未嘗不受水之¶
<pb:KR2k0078_WYG_000-13a>¶
害若江漢鄱陽洞庭隄防應修應築急宜講求此皆東¶
南水利至於西北河渠溝洫廢弛已久史漢所紀西門¶
豹史起鄭國兒寛白公李冰之徒競言水利者如朔方¶
西河河西酒泉皆引河及川谷以溉田而闗中輔渠靈¶
軹引堵水汝南九江引淮東海引鉅定太山下引汶水¶
蜀鑿離&KR1374;皆溉田無筭何不尋求其故蹟仿而行之俾¶
轉運之繁苦不獨累在東南此亦萬萬年之計也編集¶
水利約若干巻容當續刻庶為水政之完書¶
#+PROPERTY: JUAN 卷首
<pb:KR2k0078_WYG_000-14a>¶
欽定四庫全書¶
　行水金鑑卷首¶
　　　　　　　　　　江南按察使傅澤洪撰¶
　　黄河圗¶
<pb:KR2k0078_WYG_000-15a>¶
¶
<pb:KR2k0078_WYG_000-16a>¶
¶
<pb:KR2k0078_WYG_000-17a>¶
¶
<pb:KR2k0078_WYG_000-18a>¶
¶
<pb:KR2k0078_WYG_000-19a>¶
¶
<pb:KR2k0078_WYG_000-20a>¶
¶
<pb:KR2k0078_WYG_000-21a>¶
¶
<pb:KR2k0078_WYG_000-22a>¶
¶
<pb:KR2k0078_WYG_000-23a>¶
¶
<pb:KR2k0078_WYG_000-24a>¶
¶
<pb:KR2k0078_WYG_000-25a>¶
¶
<pb:KR2k0078_WYG_000-26a>¶
¶
<pb:KR2k0078_WYG_000-27a>¶
　治黄河無他法逢灣取直¶
聖訓煌煌然疏濬亦不可少禹疏九河蓋疏其下流之¶
　淤塞而已下流淤則上流必決故在宋則有疏濬黄¶
　河司官明天順初令河道三年一挑浚嘉靖中奏准¶
　凡臨河州縣各造上中下三等船并置鐡扒尖鉏疏¶
　濬淤淺又奏准野雞岡孫繼口等䖏各置船器具於¶
　河水未發之前督率挑濬載在史冊㑹典自隆萬間¶
　創以隄束水以水攻沙之說而黄河遂不言疏濬矣¶
<pb:KR2k0078_WYG_000-27b>¶
先皇帝上諭黄河自決處以下分沙壅河河水陡漲則¶
　隄岸之危非此即彼朕知之最為明切大㢤¶
王言如綸如綍司河者亟加之意焉¶
<pb:KR2k0078_WYG_000-28a>¶
　　古今黄河通塞圗¶
<pb:KR2k0078_WYG_000-29a>¶
　¶
　¶
　¶
　¶
　¶
　¶
　¶
　¶
<pb:KR2k0078_WYG_000-29b>¶
　周定王五年禹河初徙王莽始建國三年河再徙千¶
　乗入海歴唐至宋景祐元年決横隴慶歴八年復決¶
　商胡合永濟渠注乾寧軍入海是為北流嘉祐五年¶
　北流復決為二股河自魏恩東至徳滄入海是為東¶
　流元符二年東流塞金明昌五年河決陽武東注梁¶
　山濼分兩派一由北清河入海一由南清河奪淮而¶
　汲胙之流塞元至元中河徙陽武南奪濄入淮而新¶
　鄉之流塞泰定元年改從汴渠至徐城東北合泗入¶
<pb:KR2k0078_WYG_000-30a>¶
　淮即今通行之河也元時新鄉雖塞尚由獲嘉明天¶
　順六年自武陟東徙原武而獲嘉之流塞𢎞治以前¶
　北流猶未塞也自築斷黄陵岡而北流遂永塞矣¶
<pb:KR2k0078_WYG_000-31a>¶
　　准水圗¶
<pb:KR2k0078_WYG_000-32a>¶
¶
<pb:KR2k0078_WYG_000-33a>¶
¶
<pb:KR2k0078_WYG_000-34a>¶
¶
<pb:KR2k0078_WYG_000-35a>¶
¶
<pb:KR2k0078_WYG_000-36a>¶
¶
<pb:KR2k0078_WYG_000-37a>¶
　淮水㑹七十二道山河瀦於洪澤加築髙堰以障之¶
　又堅閉六壩導淮出清口以刷黄沙以濟運道誠當¶
　今之至計也但髙堰愈加愈髙淮揚兩郡終有後虞¶
　所以¶
先皇帝勤勤懇懇有保固髙家堰第一要緊又有髙家¶
　堰堤作何保守堅固更有何修治善策之¶
上諭也司河者所當思患而豫防之¶
　　髙堰圗¶
<pb:KR2k0078_WYG_000-38a>¶
　¶
　¶
　¶
　¶
　¶
　¶
　¶
　¶
<pb:KR2k0078_WYG_000-38b>¶
　淮之所受山源之水汝潁淝濄濠池為大而僅僅於¶
　數十丈之清口出水蓋用以刷黄不得不築髙堰蓄¶
　湖水以助其出口之力然堰日髙湖日漲水漲隄危¶
　防守為難則髙堰之為利害亦大矣哉¶
<pb:KR2k0078_WYG_000-39a>¶
　　漢水江水圗¶
<pb:KR2k0078_WYG_000-40a>¶
¶
<pb:KR2k0078_WYG_000-41a>¶
¶
<pb:KR2k0078_WYG_000-42a>¶
¶
<pb:KR2k0078_WYG_000-43a>¶
¶
<pb:KR2k0078_WYG_000-44a>¶
¶
<pb:KR2k0078_WYG_000-45a>¶
¶
<pb:KR2k0078_WYG_000-46a>¶
¶
<pb:KR2k0078_WYG_000-47a>¶
¶
<pb:KR2k0078_WYG_000-48a>¶
¶
<pb:KR2k0078_WYG_000-49a>¶
¶
<pb:KR2k0078_WYG_000-50a>¶
¶
<pb:KR2k0078_WYG_000-51a>¶
¶
<pb:KR2k0078_WYG_000-52a>¶
¶
<pb:KR2k0078_WYG_000-53a>¶
¶
<pb:KR2k0078_WYG_000-54a>¶
　¶
　¶
　¶
　¶
　¶
　¶
　¶
　¶
<pb:KR2k0078_WYG_000-54b>¶
　東西兩漢俱出西縣嶓冡而禹貢但言東漢不及西¶
　漢蓋漢陽之西縣漢縣也漢川之西縣隋縣也不知¶
　西縣有二因誤指漾水為一說經者至此淆亂極矣¶
　匪特兩漢即三江亦千古長夜鄭康成言左合漢為¶
　北江右㑹彭蠡為南江岷江居其中則為中江故書¶
　稱東為中江者明岷江至彭蠡與南北合始得稱中¶
　此說最合經意並明著之以為江漢二川另開生面¶
<pb:KR2k0078_WYG_000-55a>¶
　　西漢圗¶
　　洞庭湖圗¶
　　鄱陽湖圗¶
<pb:KR2k0078_WYG_000-56a>¶
¶
<pb:KR2k0078_WYG_000-57a>¶
¶
<pb:KR2k0078_WYG_000-58a>¶
¶
<pb:KR2k0078_WYG_000-59a>¶
¶
<pb:KR2k0078_WYG_000-60a>¶
　¶
　¶
　¶
　¶
　¶
　¶
　¶
　¶
<pb:KR2k0078_WYG_000-60b>¶
　禹貢雖不言西漢然必另列為圗則兩漢所歴之地¶
　各自了然洞庭湖在湖廣相𫝊為神仙洞府之庭即¶
　九江也禹貢九江孔殷謂沅漸元辰敘酉澧資湘九¶
　水㑹合故名鄱陽湖在江西水連南康饒州九江三¶
　府禹貢東滙澤為彭蠡即此二湖雖各自為瀰漫數¶
　十百里之大川而總之皆江漢之所瀦也故並附圖¶
　之¶
<pb:KR2k0078_WYG_000-61a>¶
　　濟水圗¶
<pb:KR2k0078_WYG_000-62a>¶
¶
<pb:KR2k0078_WYG_000-63a>¶
¶
<pb:KR2k0078_WYG_000-64a>¶
¶
<pb:KR2k0078_WYG_000-65a>¶
¶
<pb:KR2k0078_WYG_000-66a>¶
¶
<pb:KR2k0078_WYG_000-67a>¶
　濟水三伏三見之說由来舊矣沈存中言歴下凡發¶
　地皆是流水世𫝊濟水經過其下東阿之井乃濟水¶
　所為蔡氏引以證濟之伏見今濟南兖州二府一十¶
　六州縣共二百四十有八泉分為五派瀦之水匱以¶
　之濟運自明初至今興廢不一恭憶¶
先皇帝上諭山東運河全賴衆泉流蓄㣲山諸湖以為¶
　漕運地方官相度泉源蓄積湖水俾漕運無悮正易¶
　易耳然則治山東運河莫先於治濟治濟非難事唯¶
<pb:KR2k0078_WYG_000-67b>¶
　有設官司専主泉政恢復水匱斯閘河運道自不虞¶
　其淺阻矣¶
<pb:KR2k0078_WYG_000-68a>¶
　　五水濟運圗¶
<pb:KR2k0078_WYG_000-69a>¶
　¶
　¶
　¶
　¶
　¶
　¶
　¶
　¶
<pb:KR2k0078_WYG_000-69b>¶
　五水者何汶也泗也沂也洸也濟也汶水由南旺入¶
　漕為分水口而諸泉之由汶濟運者凡百四十有四¶
　泗水合洙水過孔林至兖州府金口閘沂水雩水入¶
　之而諸泉之由泗濟運者凡六十有四由沂濟運者¶
　凡二十有七若濟寧之托基浣筆諸泉自入運者不¶
　興焉洸水者汶之支流也至濟寧㑹泗沂合流同入¶
　天井閘而諸泉之由洸濟運者惟寧陽之西栁蛇眼¶
　等九泉濟水伏見不常自有㑹通河而濟遂不可問¶
<pb:KR2k0078_WYG_000-70a>¶
　矣今兖州府之府河俗謂之濟河而諸泉之由濟濟¶
　運者北則有汶上西北濼□蒲灣諸水南則有滋陽¶
　闕黨諸泉¶
<pb:KR2k0078_WYG_000-71a>¶
　　運河圗¶
<pb:KR2k0078_WYG_000-72a>¶
¶
<pb:KR2k0078_WYG_000-73a>¶
¶
<pb:KR2k0078_WYG_000-74a>¶
¶
<pb:KR2k0078_WYG_000-75a>¶
¶
<pb:KR2k0078_WYG_000-76a>¶
¶
<pb:KR2k0078_WYG_000-77a>¶
¶
<pb:KR2k0078_WYG_000-78a>¶
¶
<pb:KR2k0078_WYG_000-79a>¶
¶
<pb:KR2k0078_WYG_000-80a>¶
¶
<pb:KR2k0078_WYG_000-81a>¶
¶
<pb:KR2k0078_WYG_000-82a>¶
¶
<pb:KR2k0078_WYG_000-83a>¶
¶
<pb:KR2k0078_WYG_000-84a>¶
¶
<pb:KR2k0078_WYG_000-85a>¶
¶
<pb:KR2k0078_WYG_000-86a>¶
¶
<pb:KR2k0078_WYG_000-87a>¶
¶
<pb:KR2k0078_WYG_000-88a>¶
¶
<pb:KR2k0078_WYG_000-89a>¶
¶
<pb:KR2k0078_WYG_000-90a>¶
¶
<pb:KR2k0078_WYG_000-91a>¶
¶
<pb:KR2k0078_WYG_000-92a>¶
¶
<pb:KR2k0078_WYG_000-93a>¶
¶
<pb:KR2k0078_WYG_000-94a>¶
¶
<pb:KR2k0078_WYG_000-95a>¶
¶
<pb:KR2k0078_WYG_000-96a>¶
¶
<pb:KR2k0078_WYG_000-97a>¶
¶
<pb:KR2k0078_WYG_000-98a>¶
¶
<pb:KR2k0078_WYG_000-99a>¶
¶
<pb:KR2k0078_WYG_000-100a>¶
¶
<pb:KR2k0078_WYG_000-101a>¶
¶
<pb:KR2k0078_WYG_000-102a>¶
¶
<pb:KR2k0078_WYG_000-103a>¶
　¶
　¶
　¶
　¶
　¶
　¶
　¶
　¶
<pb:KR2k0078_WYG_000-103b>¶
　孟子言禹之行水也行其所無事也行其所無事則¶
　不與水爭獨黄運兩河不然而運河尤甚呉楚王貢¶
　浮江漢自𤓰儀逆流而上渡淮黄入中河運口繇中¶
　河至山東閘河即元之㑹通河也明初宋尚書用白¶
　老人計於南旺分水四分南流六分北流皆以智力¶
　導引之然猶慮其淺澀舟不負重特設水匱引泉源¶
　分年挑濬以濟水之不足於是南接准泗北通白衛¶
　俾糧艘銜尾依期抵通今水匱召佃居多泉源大半¶
<pb:KR2k0078_WYG_000-104a>¶
　淤塞撈淺夫役盡皆裁去運道毎毎淺阻山東猶循¶
　故事三年一大挑而淮南運河則自靳文襄而後三¶
　十餘年不言疏濬矣准黄水漲惟以築堤為事蓋黄¶
　河挾沙而行水去沙停自淮至江河身日漸淤髙隄¶
　在城堞民廬之上伏讀¶
先皇帝上諭有云治河専以築堤終屬無益故居今日¶
　而言江南運河之急先務唯有遵循文襄公濬船之¶
　法置備器具分地更番以深濬河身使水由地中行¶
<pb:KR2k0078_WYG_000-104b>¶
　而已矣¶
<pb:KR2k0078_WYG_000-105a>¶
　　太湖圗¶
　　清江浦圗¶
　　衛河圗¶
　　禹王䑓圗¶
<pb:KR2k0078_WYG_000-106a>¶
¶
<pb:KR2k0078_WYG_000-107a>¶
¶
<pb:KR2k0078_WYG_000-108a>¶
¶
<pb:KR2k0078_WYG_000-109a>¶
¶
<pb:KR2k0078_WYG_000-110a>¶
　¶
　¶
　¶
　¶
　¶
　¶
　¶
　¶
<pb:KR2k0078_WYG_000-110b>¶
　太湖吐吸江海包絡蘇常湖三州運河每與湖之消¶
　長為利害若依古制沿湖隄各置閘板以時啟閉備¶
　水旱官主其事為利更溥不則頗為三州之害清江¶
　浦明平江伯陳瑄所鑿為運道鎻鑰總河及河道㕔¶
　行署皆在焉衛河自發源至汶河㑹流處約計千里¶
　諸水注之所歴州縣皆有工程自臨清板閘以北藉¶
　以濟運禹王臺為減中河水勢而設里俗𫝊㑹神禹¶
　治水時鑿山引沭水復建此臺以為扼塞沂剡邳宿¶
<pb:KR2k0078_WYG_000-111a>¶
　諸州縣並賴之亦要害也各自為圖以殿諸運河之¶
　後¶
　¶
　¶
　¶
　¶
　¶
　¶
<pb:KR2k0078_WYG_000-111b>¶
　¶
　¶
　¶
　¶
　¶
　¶
　¶
　行水金鑑巻首¶
