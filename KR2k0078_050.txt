# -*- mode: mandoku-view; -*-
#+TITLE: 行水金鑑
#+DATE: 2015-08-24 22:44:25.929052
#+PROPERTY: ID KR2k0078
#+PROPERTY: BASEEDITION WYG    
#+PROPERTY: JUAN 卷五十
<pb:KR2k0078_WYG_050-1a>¶
欽定四庫全書¶
　行水金鑑巻五十¶
　　　　　　　　　　江南按察使傅澤洪撰¶
　　河水¶
　十二月十二日翰林院檢討張鴻烈題為¶
聖心愛民已極等事竊念淮揚水患闗係運道民生淮¶
　安以南則山陽鹽城髙郵寳應興化泰州江都七邑¶
　受害淮安以北則清河桃源宿遷邳州雎寧沭陽安¶
<pb:KR2k0078_WYG_050-1b>¶
　東海州八邑受害今我¶
皇上準臺臣李時謙條議疏浚淮揚下河以救七邑之¶
　民適值¶
聖駕省方親過淮揚洞察情形特遣大臣踏勘後復經¶
　㑹議遂發帑金速往經理大哉¶
帝徳如天好生七邑災黎何幸至此但臺臣只知淮安¶
　以南七邑之害而不知淮安以北八邑之害其苦一¶
　也只知七邑之民田昔受決口之水今受滚壩之水¶
<pb:KR2k0078_WYG_050-2a>¶
　而不知八邑之民田在黄河兩岸以内者其苦尤甚¶
　也臣世籍淮人何忍不為八邑生靈再請命扵¶
聖主之前乎查黄河兩岸明臣潘季馴設有季泰徐昇¶
　等四壩今則添設十三壩以殺黄河怒漲之勢䇿誠¶
　善矣但黄水冬涸時民田似屬無恙即如本年十月¶
　間¶
乘輿由宿遷縣至清河縣四顧平沙若無水患及至夏¶
　秋之間黄水盛漲倘水從壩上滚入則勢如建瓴禾¶
<pb:KR2k0078_WYG_050-2b>¶
　苗在地必盡付之汪洋若非挑浚支河使之有所容¶
　納有所宣洩則粮田被溺正賦安供當河工未成之¶
　日自無暇及此即已成之後費過金錢不下數百萬¶
　　國計至重孰敢遽以此為請也今幸值我¶
皇上發帑救民另行遣官督理是以懇求¶
聖慈同仁一視先及淮南次及淮北查桃源縣一帶舊¶
　有祠堂湖邸家湖等處可以瀦水又有小河可以洩¶
　水自宿遷縣以下至清河縣以上亦舊有衝開河形¶
<pb:KR2k0078_WYG_050-3a>¶
　兩岸隠隠尚在而東可達沭陽縣之沭河安東縣之¶
　潮河以入扵海年來處處淤塞以致水無可洩合無¶
　請¶
勅新遣大臣㑹同地方官詳細踏勘相其髙下度其逺¶
　近將十三座壩内隨形量勢或分或合各挑浚洩水¶
　河一道以待壩上所滚之水俾水來則歸支河不致¶
　瀰漫平地田既不淹糧自可辦有補　國賦何減山¶
　鹽髙寳等之七邑哉又按挑浚支河與堵塞決口加¶
<pb:KR2k0078_WYG_050-3b>¶
　築堤岸不同夫堵塞決口則有樁朩栁枝蘆葦稻草¶
　&KR1064;麻等費加築堤岸則有採石辦灰燒磚運土夯硪¶
　幇修等費故河工錢糧至為浩繁若挑浚支河不過¶
　穵土而己絶無此等繁費其便一也河工所用之夫¶
　逺或數百里百餘里近或數十里最為勞苦若挑浚¶
　支河則隨處莊農皆可應募各挑自已田頭之河非¶
　同河夫逺累其便二也山鹽髙寳等七邑溝洫原多¶
　海口遙逺而串塲河又為保䕶鹽塲故環遶迂迴今¶
<pb:KR2k0078_WYG_050-4a>¶
　黄河兩岸皆一望平衍地廣田荒穵河原不足惜較¶
　之七邑為易其便三也河夫做工一日例給銀四分¶
　以其離家逺近不等今挑浚支河只須募田頭之夫¶
　毎夫做工一日給銀三分小民未嘗不樂扵趨命其¶
　便四也更請特¶
敕踏勘諸臣共計十三處支河通達某處其逺幾何挑¶
　寛幾何挑深幾何以河工挑土方之法算之酌量毎¶
　夫一名做工一日約挑幾尺幾丈共該夫幾何共該¶
<pb:KR2k0078_WYG_050-4b>¶
　工銀幾何徹底清算則一見了然矣但河工耗費已¶
　多而挑浚七邑之下河費又浩繁今若挑浚十三壩¶
　之支河所費又不知多少雖我¶
皇上拯救民命不吝金錢然當此節省錢糧之際何敢¶
　不為　國家愛惜物力而代黄河兩岸之民作馮婦¶
　之請乎臣有愚䇿本諸歴代國史若能倣其大概而¶
　行之上可裕國下可救民扵以濟挑河之用綽有餘¶
　矣臣本文臣無言事之責但以災民困苦已極即使¶
<pb:KR2k0078_WYG_050-5a>¶
　臣如班馬而扵聖心仁政國計民生毫無禆益亦何¶
　用乎是以不避罪戾冒昧獻議如果芻蕘可采伏乞¶
睿鑒施行奉¶
㫖該部知道　部議應行令總河確勘查明具題到日¶
　再議奉¶
㫖依議¶
　十二月十九日總河靳輔題奏徐州以上直至河南¶
　滎澤縣之西河道雖寛數百丈若遇伏秋異漲漫灘¶
<pb:KR2k0078_WYG_050-5b>¶
　而上直抵兩岸堤工其寛不下數十里迨至徐州北¶
　岸係山觜南岸係州城中央河道僅寛六十八丈將¶
　千支萬派浩浩無涯之水緊緊束住不能暢流既難¶
　扵下達則自難免上壅是以明朝二百餘年間徐城¶
　屢屢潰衝而徐州迤上南岸之漫溢迄今嵗嵗見告¶
　也臣先扵大修案内將黄河南岸碭山縣毛城鋪地¶
　方創建減水石壩一座又扵黄河北岸徐州大谷山¶
　地方創建減水石壩一座盖擬分洩徐城迤上之異¶
<pb:KR2k0078_WYG_050-6a>¶
　漲也乃康熈二十一二十二兩年已賴兩壩宣洩得¶
　以無患至康熈二十三年河流異漲兩壩不足宣洩¶
　又復扵李道華樓十八里屯等髙阜無堤之處漫灘¶
　而行且將碭山北岸王家堂堤工漫缺三十餘丈此¶
　徐州州城以上之情形也今臣細酌善後之計在黄¶
　河南岸必須扵碭山縣毛城鋪地方減水壩之上再¶
　添建減水深底石閘一座不獨分洩異漲而石閘之¶
　水先至壩後可免建瓴傷壩之虞又扵徐州王家山¶
<pb:KR2k0078_WYG_050-6b>¶
　十八里屯二處就山根開鑿減水深底石閘三座更¶
　扵徐州北岸大谷山等處添鑿減水深底石閘二座¶
　統計徐城以上共添減水石閘六座遇平常水則閉¶
　閘束流遇非常異漲則啟閘分洩毎閘一座約可洩¶
　水一丈方可殺徐城大河水勢一尺徐城以上統計¶
　添閘六座共可殺大河水勢六尺則徐城自免潰衝¶
　而徐城以上各堤俱可保固矣又河流自徐城下行¶
　一百餘里至雎寧縣鯉魚山地方北岸係鯉魚山南¶
<pb:KR2k0078_WYG_050-7a>¶
　岸一帶為峯山龍虎山兩山相峙夾黄河扵中央河¶
　而僅寛百丈而河底乃係山脚衝刷不深河水到此¶
　又為一束以致今年有來字堡之漫缺也臣擬扵南¶
　岸峰山龍虎山之旁開鑿天然減水深底石閘四座¶
　以為隨機分洩之計又南岸各閘壩減水之下必由¶
　歸仁堤經過目今止有五堡減壩一座并便民閘一¶
　座不足分洩應扵五堡附近添建深底石閘一座減¶
　水大石閘一座並將便民閘再行改深五六尺以資¶
<pb:KR2k0078_WYG_050-7b>¶
　分洩庶可無虞又攔馬河先後共建減水壩六座今¶
　必須再添建深底石閘一座使河流由閘先進積水¶
　以養壩尾俾免傷壩之虞又南岸各閘壩既建之後¶
　不特可以殺黄河怒漲之勢而淮流微弱之時又可¶
　藉以分引黄河之水由歸仁堤下注洪澤湖使助淮¶
　流然洪澤湖周圍數百餘里所引上流分黄之水一¶
　時不能灌滿仍難免黄水倒灌運河之患今必須再¶
　扵清河縣西建雙金門大石閘一座并扵閘下挑引¶
<pb:KR2k0078_WYG_050-8a>¶
　河萬餘丈如遇黄河十分異漲則立啟此閘由引河¶
　分洩歸海則黄淮㑹合之處又可減黄水一二尺有¶
　禆運道最為喫緊至扵清河縣運口添建石閘一座¶
　更屬保運濟漕至要之工亦應扵運口閘之上乘時¶
　速建者也奉¶
㫖九卿詹事科道㑹議具奏(張文端/治河書)¶
　是年築原武封邱蘭陽儀封滎澤商邱虞城考城隄¶
　(河南/通志)¶
<pb:KR2k0078_WYG_050-8b>¶
聖祖仁皇帝康熈二十四年二月初一日九卿詹事科¶
　道㑹議題覆奉¶
㫖這建造減水閘壩若俟該督撫等㑹議具題必致遲¶
誤靳輔前曽奏稱建造此等閘壩將無用滚水壩舊石¶
可用等語這事情著差前經看閲河道諳練河工司官¶
一員速往與靳輔詳議若建壩分水不致多損民田著¶
即一面興工一面具題倘水無歸路多致淹沒著㑹同¶
該地方督撫等官確議具奏　九卿詹事科道復㑹議¶
<pb:KR2k0078_WYG_050-9a>¶
　查得郎中党愛與該督撫等㑹議疏稱建造各閘壩¶
　以洩黄流洶湧之勢由漸而入扵河湖則有禆黄河¶
　堤岸運道若不行建造閘壩黄河堤岸潰決泛溢則¶
　有害運道民生復行糜費錢糧等語應照郎中党愛¶
　等所題速行成造其餘俱照工部前議可也奉¶
㫖依議(靳文㐮/公疏畧)¶
　九月初二日總河靳輔題為欽奉¶
上諭事案照康熈二十三年冬間臣恭隨¶
<pb:KR2k0078_WYG_050-9b>¶
聖駕閲視河工䝉¶
皇上面問臣云河南工程爾都見過麽臣面奏云河南¶
　商丘縣以上堤工臣俱未見隨䝉¶
皇上面諭臣云爾亦該去看看臣隨扵康熈二十四年¶
　四月内前赴河南看得自河道敝壊之後䝉¶
皇上不惜帑金命臣等大加修治近年以來河歸故道¶
　堤漸可觀此非我¶
皇上睿鑒之明乾斷之確不能若此也但江南居河南¶
<pb:KR2k0078_WYG_050-10a>¶
　之下必河南永保安瀾斯江南亦可無患若河南上¶
　㳺有失則江南河道不旋踵而淤澱矣臣是以於請¶
　加上流堤岸疏内請¶
敕豫撫將河南工程確勘加修䝉¶
皇上洞悉原委立賜¶
俞允也今臣凛遵¶
上諭勘閲河南兩岸工程凡經豫撫就近加修者俱皆¶
　寛厚可保無虞唯有在先年視之尚屬可緩而據目¶
<pb:KR2k0078_WYG_050-10b>¶
　前形勢確應早為未雨之謀者則有考城儀封陽武¶
　三縣創築加幇隄工共長七千九百八十九丈又封¶
　丘縣荆隆口應築大月堤三百三十丈又滎澤縣應¶
　修築埽工二百一十丈統計共需土方夫工銀二萬¶
　七千三百七十八兩零然此工既竣之後不特河南¶
　足保無虞而實可為江南保障者也伏乞¶
皇上睿鑒勅下部臣將此五縣堤壩工程照例凖動裁¶
　剩裁扣銀兩即行興築必於康熈二十五年桃汛之¶
<pb:KR2k0078_WYG_050-11a>¶
　前一律告竣以防上流異漲有禆河防良非淺鮮矣¶
　　部議題覆奉¶
㫖依議¶
　九月十八日總河靳輔題¶
聖心愛民已極一疏云竊照康熈二十三年冬恭逢¶
皇上閲視河工¶
睿鑒照臨之下無不洞悉幾微及¶
聖駕巡歴黄河一帶堤岸之日諄諄以減水各壩洩出¶
<pb:KR2k0078_WYG_050-11b>¶
　之水作何善法歸海毋或淹損民田為¶
諭是黄河一帶之災黎已乆厪¶
皇仁拯救之至意矣今又䝉¶
皇上俯俞部議將原任詞臣張鴻烈條奏一疏行臣確¶
　勘　題覆查鴻烈疏稱邳宿桃清山安沭海八州縣¶
　並受水患請挑支河宣洩等語是矣但沿河州縣之¶
　並受水患者實不止此八州縣也臣逐一查勘除上¶
　流地亢原無積水之處不議外在黄河南岸則有碭¶
<pb:KR2k0078_WYG_050-12a>¶
　山蕭縣徐州宿州靈璧雎寧宿遷虹縣泗州桃源清¶
　河等十一州縣黄河北岸則有碭山豐縣沛縣徐州¶
　邳州宿遷桃源清河山陽安東沭陽海州贛榆等十¶
　三州縣合而計之凡受行潦積水與減洩河水之漫¶
　淹難涸困民生而逋　國賦者實闗徐州鳯陽淮安¶
　等三府州屬之十九州縣地方而不止扵邳宿等八¶
　州縣也至扵治之之法不在挑河而在築隄若止議¶
　挑而不髙築堅堤則水至無束散漫田間不特仍前¶
<pb:KR2k0078_WYG_050-12b>¶
　淹地而所挑之河不乆淤成平地是徒勞民傷財而¶
　無濟扵民生　國計也惟竟以築隄為主量築堤需¶
　土之多寡以定挑河穵土之寛深俾隄成而河亦成¶
　則水不旁洩或徑直趨海或就近趨湖由湖歸河由¶
　河入海庶為永逺利民之舉今臣約畧估勘欲永治¶
　此十九州縣積水漫淹之患必須共築束水堤約長¶
　三十萬丈隨地髙低牽築頂寛二丈底寛六丈髙八¶
　尺毎丈需土三十二方查黄河兩岸土性稍鬆連挑¶
<pb:KR2k0078_WYG_050-13a>¶
　帶築并隂雨食米等項毎方止擬給銀一錢六分五¶
　釐通共需銀一百五十八萬四千兩此項銀兩臣斷¶
　不敢孟浪費帑查此各州縣被積水沉廢之無糧湖¶
　灘一經築隄束水之後可以涸出開屯墾種凡全書¶
　所載額田盡聽民間自種外其額餘官田請照臣另¶
　疏欽奉¶
上諭事案内議墾髙寳等處下河額餘官田事宜一律¶
　而行惟下河額餘官田毎畝擬令佃戸納佃價銀九¶
<pb:KR2k0078_WYG_050-13b>¶
　錢者黄河兩岸額餘官田毎畝止令佃户納佃價銀¶
　四錢盖黄河兩岸之地土鬆而瘠不比下河地土之¶
　膠而肥也至此項額餘官田止作有四萬頃科算而¶
　挑河築堤之經費一百五十八萬四千兩便可全得¶
　臣請¶
皇上敕部凖借撥銀五十萬兩先為興工餘俟陸續分¶
　收籽粒并取佃價銀兩逐漸接濟若此工限期必得¶
　六年方可告竣工完之後不特向來蠲除災荒之額¶
<pb:KR2k0078_WYG_050-14a>¶
　賦可以盡復而毎嵗更可加増新賦十餘萬兩且河¶
　工可以永固民生可以永逺一舉而數善備焉真¶
　國家萬世之利也疏上奉¶
㫖九卿詹事科道㑹議具奏議覆具題奉¶
㫖這黄河工程應否即行修築著河道總督靳輔再行¶
確議具奏(張文端/治河書)¶
　九月(闕/)　日¶
上傳吏部員外郎靳治豫至乾清宫　御榻前¶
<pb:KR2k0078_WYG_050-14b>¶
問河道近日水漲異常汝父家信内有無工程情形治¶
　豫回奏畢¶
皇上又諭云朕去年閲工親看黄河兩岸堤工在爾父¶
人力已盡無可再加倘或更有疎虞亦是異常之天災¶
矣¶
又諭今年如此大水若保得無事黄河必能加刷寛深¶
將來就可恃矣¶
　十月題請豁免河南堡夫課程栁料¶
<pb:KR2k0078_WYG_050-15a>¶
允¶
　十月二十三日大學士勒徳洪明珠王熈吳正治宋¶
　徳宜學士麻爾圖牛鈕禪布穆成格吳興祖王起元¶
　徐乾學韓菼傳¶
上諭髙家堰下河黄河兩岸堤工事情闗係甚要應令¶
總河靳輔進京面與九卿詹事科道㑹同確議著靳輔¶
于成龍馳驛作速進京河務交與該管官員謹慎看守¶
交與該部　十一月赴¶
<pb:KR2k0078_WYG_050-15b>¶
闕㑹同九卿科道公議十二月初四日辭出都(靳文襄/公治河)¶
　(書/)¶
　是年部覆總河靳輔疏稱山東單縣南岸堤工錯雜¶
　河南虞城縣境内應改歸虞城縣就近修防又河南¶
　考城縣北岸堤工界連山東曹縣境内應換歸曹縣¶
　就近修防奉¶
㫖依議(山東兖/寧道冊)¶
　是年築陽武封邱儀封虞城考城隄(河南/通志)¶
<pb:KR2k0078_WYG_050-16a>¶
聖祖仁皇帝康熈二十六年十月内題恭報兩河水勢¶
　情形并進河圖奉¶
㫖　此疏圖同本送京城内院番清畢即交與九卿議¶
此議之時將圖問靳治豫¶
　是年總河靳輔罷任¶
聖祖仁皇帝康熈二十八年正月¶
南巡閲河渡浙江至㑹稽瞻禹陵二月日¶
駕至宿遷召見原任總河靳輔詢問河工善後事宜¶
<pb:KR2k0078_WYG_050-16b>¶
(賜/貝)酪酥糕一盆蘋果一盆¶
　三月二十一日大學士伊桑阿王熈梁清標學士凱¶
　音布拜禮邁圖索諾和西安郭世隆彭孫遹李振裕¶
　郭琇奉¶
㫖朕南巡閲河聞江淮等處衆民及行船夫役俱稱頌¶
原任總河靳輔感念不忘且見靳輔疏理河道及修築¶
上河一帶堤岸於河工似有成效實心任事克著勤勞¶
前革職屬過著照原品致仕官例復其原有銜級(靳文/襄公)¶
<pb:KR2k0078_WYG_050-17a>¶
　(治河/書)¶
聖祖仁皇帝康熈三十年九月十九日大學士伊桑阿¶
　等奉¶
上諭河道闗係甚屬𦂳要今河道情形如何修理如何¶
之處須差大臣前往勘閲應差大臣著列名具奏本月¶
　二十四日奉¶
㫖看閲河道著博濟李光地徐廷璽去¶
聖祖仁皇帝康熈三十一年二月初六日工部題奏臣¶
<pb:KR2k0078_WYG_050-17b>¶
　等議得戸部侍郎博濟等疏稱黄河南岸自徐州以¶
　上毛城鋪起至河口止北岸自大谷山起至雲梯闗¶
　六套止所有減水閘壩現無衝損黄河底刷深寛數¶
　年以來黄水並未出岸海口迅流無阻其黄河南岸¶
　楊横莊險工堤内地勢甚窪且無月堤見今所下之¶
　埽亦屬卑薄煙墩險工水勢湍溜而埽根之水甚深¶
　所下之水單薄馬邏險工水勢湍溜又無月堤北岸¶
　朱家莊險工逼近皁河運道所下之埽亦屬單薄安¶
<pb:KR2k0078_WYG_050-18a>¶
　東縣便益門南東門二險工逼近城垣以上六處俱¶
　屬危險應令河臣修造月堤培埽修築其餘險工亦¶
　應令河臣預為修防　本月十一日奉¶
㫖九卿詹事科道㑹議具奏　㑹議得侍郎博濟等疏¶
　稱黄河南北兩岸所有減水閘壩現無衝損黄河底¶
　刷深寛黄水並未出岸海口迅流無阻(後有運/河事宜)俱無¶
　庸議其黄河南岸楊家横莊險工堤内地勢甚窪且¶
　無月堤見今所下之埽亦屬單薄煙墩險工水勢湍¶
<pb:KR2k0078_WYG_050-18b>¶
　溜而埽根之水甚深所下之埽單薄馬邏險工水勢¶
　湍溜又無月堤北岸朱家莊險工逼近皁河運道所¶
　下之埽亦屬單薄安東縣便益門南東門二險工逼¶
　近城垣以上六處俱屬危險應令河臣修造月堤培¶
　埽修築其餘險工亦應令河臣預為修防(中多淮運/兩河事宜)¶
　(俱入/淮運)查河工闗係重要今靳輔既任總河俱應交與¶
　靳輔照侍郎博濟等所議作速修築堅固如内有照¶
　原議難行應急應緩修造之處亦令總河酌量緩急¶
<pb:KR2k0078_WYG_050-19a>¶
　修造可也　十八日奉¶
㫖依議¶
　十月二十五日總河靳輔題為　請豁開河築堤廢¶
　地之糧并清淤出成熟地畝之賦以期上不虧　國¶
　下不累民公私兩便仰祈¶
睿鑒事竊臣輔扵康熈十六年奉¶
命治河興舉大工十有餘載上下扵淮揚鳯徐四府州¶
　之間各有開河築堤建造閘壩栽栁等項之處俱係¶
<pb:KR2k0078_WYG_050-19b>¶
　民間納糧田地理應豁免錢糧但查揚屬之髙郵江¶
　都鳯屬之靈璧盱眙徐屬之豐縣等五州縣工程無¶
　多廢地尚少而淮屬之山陽安東清河桃源宿遷邳¶
　州雎寧徐屬之徐州蕭縣碭山等十州縣工程甚多¶
　廢地亦廣臣輔前此正欲確查旋以去任未經　題¶
　請小民至今不無包賠之累毎毎環呼臣輔訴求¶
上聞臣等伏覩我¶
皇上愛民之心仁民之政逺邁唐虞而且¶
<pb:KR2k0078_WYG_050-20a>¶
賜賑¶
賜蠲¶
天恩無嵗不下似此開河築堤之廢糧敢不亟請¶
恩綸以除民累耶至兩河歸故中河告成之後涸出向¶
　年黄水將原係河湖低窪沮洳之所淤成膏腴熟地¶
　者亦復不少保無豪强占種而不納糧夫隠糧律自¶
　有明條前項廢地既請豁免則此項白占亦應陞科¶
　但此陞科豁免二者俱係督撫之事以督撫為之呼¶
<pb:KR2k0078_WYG_050-20b>¶
　應更靈所當仰請¶
皇上特沛綸音勅下江南督撫遴委賢能道府就近親¶
　查則陞者陞而豁者豁庶豪强不得再占無糧之田¶
　而貧民獲免無田之糧在　國賦無虧窮簷幸甚誠¶
　公私兩便之道也伏乞¶
睿鑒奉¶
㫖九卿詹事科道㑹議具奏　議覆題奉¶
㫖這事情著遣部院堂上官一員前往㑹同該督撫將¶
<pb:KR2k0078_WYG_050-21a>¶
應豁免應陞科錢糧確察定議具奏應遣官員開列具¶
奏又奉¶
㫖著熊賜履去　覆題奉¶
㫖依議¶
　是年十一月十九日總河靳輔卒¶
　輔字紫垣遼陽人由翰林院編修巡撫安徽都察院¶
　右副都御史加兵部尚書十六年以原官總督河道¶
　二十六年¶
<pb:KR2k0078_WYG_050-21b>¶
詔問治淮揚下河之䇿公持議謂治下河當竟治上河¶
　與羣議異言者蠭起公遂罷二十八年春¶
上再南巡視河公迎扵淮安¶
上顧問河工善後事宜甚悉¶
詔㫖復公官以原品致仕有實心任事之褒公家居三¶
　載¶
上念公功不忘凡三¶
命閲河一¶
<pb:KR2k0078_WYG_050-22a>¶
賜召對三十一年¶
特㫖起公田間以原官總督河道以老病辭不許㑹西¶
　鳯災有¶
㫖截留南漕二十萬石泝河而上備貯以賑秦民仍¶
命公董其役公力疾就道經畫西運自清河至滎澤以¶
　達三門底柱安流無恙西運將竣遂以病狀疏¶
聞¶
特命公歸淮上調理時公病已劇猶疏陳兩河善後之¶
<pb:KR2k0078_WYG_050-22b>¶
　策及河工守成事宜幾萬言又請豁開河築隄廢田¶
　之糧并請清淤出地畝之賦¶
上特命大學士張公玉書尚書圖公納尚書熊公賜履¶
　前後往相度清釐之尋復以病求罷¶
上猶不許再疏始得請則公以是日考終官舍矣實康¶
　熈三十一年十一月十九日也遺疏上¶
聞¶
上臨軒歎息靈輀既歸¶
<pb:KR2k0078_WYG_050-23a>¶
特命入都城返厝其家前此所未有也¶
命大臣侍衛奠酒賜茶¶
命禮部議賜祭𦵏¶
命内閣議易名¶
賜諡文襄公著治河書十二巻前後奏疏若干巻(王貽/上撰)¶
　(靳文㐮公墓/誌銘節畧)¶
命内閣大學士張玉書刑部尚書圖納視髙堰堤工吏¶
　部尚書熊賜履往鳯淮揚三府徐州㑹同督撫清查¶
<pb:KR2k0078_WYG_050-23b>¶
　開河築堤建造閘壩栽栁田畝盡豁錢糧并兩河歸¶
　故中河告成後淤成熟地應陞科田糧允總河尚書¶
　靳輔請也　内閣傳¶
㫖問九卿詹事科道等故總河尚書靳輔居官如何對¶
　任事年乆諳練河務¶
賜諡文襄(王貽山居易錄告聞之公於二十一二年間/與總漕帥相訐  謫公為安柬長樂司巡檢)¶
　(到任一月復任總河又二十六年與于成龍不合劾/公破冒錢糧成龍被逮公亦赴京面質随又復任後)¶
　(又為開屯事被總漕慕天顔所劾天顔罷官而公又/復任俱不能得其詳三十年間事即至放軼如此姑)¶
<pb:KR2k0078_WYG_050-24a>¶
　(識之以見公之於仕途雖屢遇坎軻而天卒/全之何者其自反而縮也公真不可及哉)¶
　¶
　¶
　¶
　¶
　¶
　¶
　¶
<pb:KR2k0078_WYG_050-24b>¶
　¶
　¶
　¶
　¶
　¶
　¶
　¶
　行水金鑑巻五十¶
