# -*- mode: mandoku-view; -*-
#+TITLE: 行水金鑑
#+DATE: 2015-08-24 22:44:26.454444
#+PROPERTY: ID KR2k0078
#+PROPERTY: BASEEDITION WYG    
#+PROPERTY: JUAN 卷七十二
<pb:KR2k0078_WYG_072-1a>¶
欽定四庫全書¶
　行水金鑑巻七十二¶
　　　　　　　　　　江南按察使傅澤洪撰¶
　　漢水¶
又東為滄浪之水(禹/貢)¶
　張平子南都賦云流滄浪而為隍廓方城而為墉李¶
　善注引左氏傳屈完所謂楚國方城以為城漢水以¶
　為池則是滄浪即漢水也蓋漢水至於楚地則其名¶
<pb:KR2k0078_WYG_072-1b>¶
　為滄浪之水也(尚書/全解)¶
　漢水自興元南鄭縣又七十二里至城固縣北二里¶
　又三百里至洋州興道縣百步又經金州之漢陰縣¶
　南二里又五百里至金州西城縣北百步又經洵陽¶
　縣又經均州之豐利鄖郷二縣又六百八十里至均¶
　州武當縣西北四十里水中有滄浪洲至此又名滄¶
　浪水(易祓尚書說屬武當漢屬南陽/郡今為均州  湖廣襄陽府)¶
　傳云别流在荆州正義云傳言别流似分為異水按¶
<pb:KR2k0078_WYG_072-2a>¶
　經首尾相連不是分别當以名稱别流也按水經夏¶
　水注云康成注尚書滄浪之水言今謂之夏水來同¶
　故世變名焉劉澄之著永初山水記云夏水古文以¶
　為滄浪漁父所歌也因此言之水應由沔今按夏水¶
　是江流沔非沔入夏假使沔注夏其勢西南非尚書¶
　又東之文也此辨最為明晰孔傳實出康成之後以¶
　夏水為滄浪故曰别流(滄浪者漢水之色也非因洲/而得名李白襄陽歌云漢水)¶
　(鴨頭綠正所謂滄浪說卦震為蒼筤竹漢童謡朩門/倉琅根字雖不同而音義則一皆言其色青也  禹)¶
<pb:KR2k0078_WYG_072-2b>¶
　(貢錐/指)¶
漢水(自南鄭/縣東南)又東得長栁渡(水/經)¶
　長栁村名又東逕胡城南南對扁鵲城漢水出於二¶
　城之間右㑹磐余水水出南山巴嶺上泉流兩分飛¶
　清派注南入蜀水北注漢津謂之磐余口(酈注今胡/城在  城)¶
　(固縣西/四十里)¶
又左㑹文水(水/經)¶
　水即門水也出胡城北山石穴中東南流逕胡城北¶
<pb:KR2k0078_WYG_072-3a>¶
　三城竒對隔谷羅布深溝固壘髙臺相距門水右注¶
　漢水謂之髙橋谿口(酈/注)¶
又東黑水注之(水/經)¶
　水出北山南流入漢諸葛亮牋曰朝發南鄭暮宿黒¶
　水四五十里謂是水也道則百里也(酈注縣黒水在/城固  西北五)¶
　(里/)¶
又東過城固縣南又東過魏興安陽縣南涔水出自旱¶
山北注之(水/經)¶
<pb:KR2k0078_WYG_072-3b>¶
　涔水出西南而東北入漢左谷水出西南而東北入¶
　漢右谷水出漢北即聓水也聓水歴匈奴城張良渠¶
　樊噲臺大城固北城韓信臺東迴南轉又逕其城東¶
　而南入漢水謂之三水口也漢水又東㑹益口水出¶
　北山益谷東南流注於漢水(酈注縣元和志漢水逕/城固  南去縣二里今)¶
　(城固縣北有城固北城漢置即大城固也匈奴城在/今固城縣西大城固北城在今城固縣境内蔡傳云)¶
　(安陽今洋州真符縣也真符在今洋縣東六十里元/省入洋州旱山在今南鄭縣東南漢志安陽鬵谷水)¶
　(出西南北入漢師古曰鬵音潛其字亦或從水涔鬵/古字通或以為禹貢之潛非是酈注云涔水即黄水)¶
<pb:KR2k0078_WYG_072-4a>¶
　(也益水在洋縣/西北二十五里)¶
又東至灙城南與洛谷水合(水/經)¶
　水北出洛谷谷北通長安其水南流右則灙水注之¶
　水發西谿東南流合為一水亂流南出際其城西南¶
　注漢水(酈注也灙城今洋縣東北二十三里興勢故/城是  洛當作駱灙谷在縣北即駱谷之南)¶
　(口/)¶
又東逕小城固南(水/經)¶
　州治大城固移縣北故曰小城固漢水東歴上濤而¶
<pb:KR2k0078_WYG_072-4b>¶
　逕於龍下蓋伏石驚湍流屯激怒故有上下二濤之¶
　名龍下地名也自白馬迄此則平川夾勢水豐壤沃¶
　利方三蜀矣度此溯洄從漢為山行之始(酈注治今/洋縣  即)¶
　(興道故城小城固城在縣東元和志漢水經興道縣/南去縣一百步寰宇記云漢水自發源至此屈曲行)¶
　(三百七十里入/金州漢陰縣界)¶
又東逕石門灘(水/經)¶
　山峽也東㑹酉水水北出秦嶺酉谷南歴重山與寒¶
　泉合水東出寒泉涌山頂望之交横似若瀑布頽波¶
<pb:KR2k0078_WYG_072-5a>¶
　激石散若雨灑勢同厭源風雨之池其水西流入於¶
　酉水酉水又南注漢謂之酉口(酈注五灘在洋/縣東  十里)¶
又東逕媯虚為灘(水/經)¶
　世本曰舜居媯汭在漢中西城縣或言媯虚在西北¶
　舜所居也後或姓姚或姓媯媯姚之異事妄未知所¶
　從(酈/注)¶
又東逕猴經灘(水/經)¶
　山多猴猿好乗危綴飲故灘受斯名(酈/注)¶
<pb:KR2k0078_WYG_072-5b>¶
又東逕小大黄金南(水/經)¶
　山有黄金陗水北對黄金谷有黄金戍旁山依陗嶮¶
　折七里氐掠漢中岨此為戍與鐵城相對(酈注縣並/在洋  東)¶
　(八十/里)¶
又東合蘧蒢溪口(水/經)¶
　水北出就谷在長安西南其水南流逕陽都坂東坂¶
　自上及下盤折一十九曲西連寒泉嶺漢中記曰自¶
　西城涉黄金陗寒泉嶺陽都坂峻崿百里絶壁萬尋¶
<pb:KR2k0078_WYG_072-6a>¶
　既造其峯謂已踰崧岱復瞻前嶺又倍過之言陟羊¶
　腸超煙雲之際顧看向塗杳然有不測之險山豐野¶
　牛野羊騰巖越嶺馳走若飛觸突樹朩十圍皆倒山¶
　殫艮岨地窮坎勢矣其水南歴蘧蒢溪而南流注於¶
　漢謂之蒢口(酈注子陽都坂蘧蒢水皆在洋縣東北/又有  午道在縣東一百六十里元和)¶
　(志黄金縣有驛即子午道也舊道在/金州安康縣界梁王神念别開此路)¶
又東右會洋水(水/經)¶
　洋水導源巴山東北流逕平陽城又東北流入漢謂¶
<pb:KR2k0078_WYG_072-6b>¶
　之城陽水口(酈注八隋志西鄉縣有洋水元和志經/縣東  里平陽城在今西鄉縣南界)¶
又東歴敖頭(水/經)¶
　水陸嶮凑魏興安康縣治有戍統領流雜(酈注即安/康縣  今)¶
　(漢陰/縣)¶
又東合直水(水/經)¶
　水北出子午谷巖嶺下又南枝分東注旬水山上有¶
　戍置於崇阜之上下臨深淵張子房燒絶棧閣示無¶
　還也又東南歴直谷逕直城西而南流注漢(酈注西/直城)¶
<pb:KR2k0078_WYG_072-7a>¶
　(與今石泉縣接界寰宇記/漢水在石泉縣東百步)¶
又東逕直城南(水/經)¶
　又東逕千渡而至蝦蟇嶺歴漢陽潕口而屇於彭谿¶
　龍竈矣並溪澗灘磧之名也(酈注直魏地形志金城/郡治  城縣其故城在)¶
　(今漢陰/縣西)¶
又東逕晉昌郡之寧都縣南(水/經)¶
　縣治松谿口又東逕魏興郡廣城縣(酈注漢寧都故/城在  陰縣東)¶
　(七十里晉置屬晉昌郡唐改漢陰寰宇記漢水在漢/陰縣南二里今在縣西沈約宋志魏興郡有廣城縣)¶
<pb:KR2k0078_WYG_072-7b>¶
　(其故城在今紫陽縣東/南漢水在縣南門外)¶
又東逕魚脯谿口(水/經)¶
　舊西城廣城二縣指此谷而分界也(酈注/)¶
又東過西城縣南(水/經)¶
　又東逕鼈池南鯨灘鯨大也蜀都賦曰流漢湯湯驚¶
　浪雷奔望之天迴即之雲昏者也又東逕嵐谷北口¶
　嶂逺谿深澗峽嶮邃氣蕭蕭以瑟瑟風颼颼而飀飀¶
　故川谷擅其目矣(酈/注)¶
<pb:KR2k0078_WYG_072-8a>¶
又東右得大勢(水/經)¶
　勢岨急谿故亦曰急勢也依山為城(酈/注)¶
右對月谷口(水/經)¶
　山有阪月川於中黄壤沃衍而桑麻列植佳饒水田¶
　(酈/注)¶
又東逕西城縣故城南(水/經)¶
　漢中郡之屬縣也漢末為西城郡魏文帝改為魏興¶
　郡治(酈注本漢水自紫陽界折而東北流入興安州/界州  漢西城縣唐為金州治元和志漢水去)¶
<pb:KR2k0078_WYG_072-8b>¶
　(州城百歩/水出麩金)¶
又東為鱣湍(水/經)¶
　洪波渀盪漰浪雲頽古耆舊言有鱣魚奮鰭溯流望¶
　濤直上至此則暴鰓失濟故因名湍矣(酈/注)¶
又東合旬水(水/經)¶
　水北出旬山東南流注漢謂之旬口(酈注陽旬口在/今洵  縣東南)¶
　(漢志漢中旬陽縣北/山旬水所出南入沔)¶
又東逕朩蘭塞南(水/經)¶
<pb:KR2k0078_WYG_072-9a>¶
　左岸壘石數十行重叠數十里為朩蘭塞云(酈/注)¶
又東左得淯溪(水/經)¶
　興晉旬陽二縣分界於是谷漢水又東注谷甲水口¶
　又東逕上庸郡北與關柎水合關柎水又南入上津¶
　注甲水甲水又東南流逕魏興郡之興晉縣南又東¶
　右入漢水(酈注入漢志上雒縣甲水出秦嶺山東南/至錫  沔當在今白河縣界白河漢錫縣)¶
　(地晉旬陽二縣在今漢中府境/上庸郡在今鄖陽漢中二府境)¶
又東逕魏興郡之錫縣故城北(水經陽/鍚音)¶
<pb:KR2k0078_WYG_072-9b>¶
　為白石灘縣故春秋鍚穴地也故屬漢中王莽之鍚¶
　治也縣有鍚義山又東逕長利谷南(酈注利漢志漢/中長  縣有鄖)¶
　(闗其故城在今/鄖西縣西南)¶
又東過堵陽縣堵水出焉自上粉縣北流注之(水/經)¶
　堵水自建平縣界故亭谷東歴新城郡郡故漢中之¶
　房陵縣也房陵故縣有粉水縣居其上故曰上粉縣¶
　也堵水又東逕方城亭而東北歴嵾山下而北逕堵¶
　陽縣南北流注於漢謂之堵口(酈注堵堵水在今鄖/縣南  陽縣在今鄖)¶
<pb:KR2k0078_WYG_072-10a>¶
　(陽縣南界上粉/縣在今房縣境)¶
又東過鄖陽縣南又東逕鄖鄉縣故城南(水經今鄖陽/縣在  鄖陽)¶
　(府境鄖鄉唐屬均州元改鄖縣元和志鄖鄉縣漢水/西自豐利縣界流入南去縣三里豐利今白河也)¶
又東逕琵琶谷口(水/經)¶
　梁益二州分境於此故謂之琵琶界也(酈/注)¶
又東北流又屈東南過武當縣東北(水經陽今為均州/在襄  府西北三)¶
　(百九十里西去/興安州七百里)¶
　縣西北四十里漢水中有洲名滄浪洲庾仲邕漢記¶
<pb:KR2k0078_WYG_072-10b>¶
　謂之千齡洲非也是世俗語訛音與字變矣地說曰¶
　水出荆山東南流為滄浪之水是近楚都故漁父歌¶
　曰滄浪之水清兮可以濯我纓滄浪之水濁兮可以¶
　濯我足余按尚書禹貢言導漾水東流為漢又東為¶
　滄浪之水不言過而言為者明非他水决入也蓋漢¶
　沔水自下有滄浪通稱耳纒絡鄢郢地連紀郢咸楚¶
　都矣(酈注浪自均州以至漢陽皆/名滄  之水故曰是近楚都)¶
　以今輿地言之漢水自南鄭縣南又東逕城固縣南¶
<pb:KR2k0078_WYG_072-11a>¶
　(城固在漢中府東少北七十里水去縣四里舊志云/縣東二里有飲馬灘每子午二時潮響如雷又五里)¶
　(為上濤下濤龍亭廢縣在/縣東龍亭山下即龍下也)又東逕洋縣南(洋縣在府/東南一百)¶
　(二十里水/去縣二里)又東逕西鄉縣東北(西鄉在府東南/二百二十里)又東¶
　南逕石泉縣南(石泉在興安州西二百/五十里水去縣五十步)又東逕漢陰¶
　縣南(漢陰在州西少北一百/六十里水去縣八十里)又東逕紫陽縣南(紫陽/在州)¶
　(西南一百八十里州志云有怯灘在縣西十五里水/陡如鬪又大力灘在縣西八里兩岸夾石左右有兩)¶
　(石觜最為舟楫患又石梁灘在縣西當任河水口中/宮灘在縣東南一里極髙險中流有柱石怒濤之聲)¶
　(如雷長灘在縣東四里近汝河灘不甚/險商舟停集漁火絡繹皆漢水所經也)又東北逕興¶
<pb:KR2k0078_WYG_072-11b>¶
　安州北(州志云州境漢江多灘麩灘串灘二郎灘為/險而神灘尤甚明成化十三年知州鄭福於)¶
　(沍冬時用火燒石疏鑿以殺其勢舟行利焉州東一/里有長春堤成化八年為水衝壊十五年鄭福増築)¶
　(高堅萬厯二十/年復加修築)又東逕洵陽縣南(洵陽在州東一百/二十里水在縣南)¶
　(門/外)又東逕白河縣北(白河在州東南/一百七十里)又東逕鄖西縣¶
　南(鄖西在湖廣鄖陽府西一/百四十里水去縣五十里)又南逕鄖縣南(明成化/十二年)¶
　(置鄖陽府治鄖縣舊志云漢江自城西/遶城南寳蓋天馬諸山皆錯列漢濱)又東逕均州¶
　北(均州在襄陽府西北三百/九十里水去州四十里)經所謂又東為滄浪之¶
　水者也(禹貢/錐指)¶
<pb:KR2k0078_WYG_072-12a>¶
過三澨至于大别南入于江(禹/貢)¶
　地說曰沔水東行過三澨合流觸大别山陂故馬融¶
　鄭𤣥王肅孔安國等咸以為三澨水名也許慎言澨¶
　者埤増水邉土人所止也春秋左𫝊曰文公十有六¶
　年楚軍次于勾澨以伐諸庸宣公四年楚令尹子越¶
　師於漳澨定公四年左司馬戌敗吳師於雍澨昭公¶
　二十三年司馬薳越縊于蓬澨服䖍或謂之邑又謂¶
　之地京相璠曰杜預亦云水際及邉地名也今南陽¶
<pb:KR2k0078_WYG_072-12b>¶
　淯陽二縣之間淯水之濱有南澨北澨矣而諸儒之¶
　論水陸相半又無山源出處之所津途關路唯康成¶
　及劉澄之言在竟陵縣界經云邔(孟康曰/邔音忌)縣北池然¶
　池流多矣而論者疑焉而不能辨其所在(酈注池北/池之  經)¶
　(本作地池流池/字酈注亦誤)¶
　三澨鄭康成說水在竟陵司馬貞引水經以為地名¶
　在邔縣北謂今竟陵有三參水俗云三噬非也今漢¶
　陽漢川有㲼水自復州景陵縣來東入於漢寰宇記¶
<pb:KR2k0078_WYG_072-13a>¶
　亦名澨水疑即三澨之一然據左傳漳澨薳澨之屬¶
　皆其水際未可强通今江漢之水漫流沱潛尚不可¶
　辨况所謂三澨乎(書古/文訓)¶
　過者三澨之水分流别派至是而始合於漢水也蓋¶
　漢水既東流為滄浪之水矣於是過三澨水所入之¶
　處於是觸大别山以與江合也(尚書/全解)¶
　按左傳澨有五睢澨宋地故酈注不引今就其所引¶
　者論之不知何者可當禹貢三澨之目蔡傳以漳澨¶
<pb:KR2k0078_WYG_072-13b>¶
　薳澨與㲼水為三澨而句澨雍澨其地皆有可考却¶
　不數韓汝節宗之以㲼澨漳澨薳澨為三澨㲼澨古¶
　無此名薳澨不知所在紛紛推測終無定論所可知¶
　者三澨為漢水之三大防其地當有名川來入漢上¶
　不越滄浪下不踰大别愚意當在淯水入漢處一在¶
　襄城北即大堤一在樊城南一在三洲口東皆襄陽¶
　縣地在邔縣之北也言在竟陵者非是　邔縣故城¶
　在今襄陽府宜城縣東北其北即襄陽縣之東境是¶
<pb:KR2k0078_WYG_072-14a>¶
　也史記索隱曰三澨地名在南郡邔縣北蓋即水經¶
　所言今無地以應之淯水注云淯水左右舊有二澨¶
　所謂南澨北澨者水側之濆此京相璠云在南陽淯¶
　陽之間者與邔縣無渉若以為入漢之水名則二澨¶
　不可為三澨水經沔水從襄陽縣東屈西南淯水從¶
　北來注之注云襄陽城東有東白沙白沙北有三洲¶
　東北有宛口即淯水所入也淯水今名唐河在襄陽¶
　縣東北及會白水(一名濁水一/名弱溝水)又謂之唐白河而淯¶
<pb:KR2k0078_WYG_072-14b>¶
　水之名遂晦其入漢處名三洲口三國時吳將朱然¶
　攻樊司馬懿救之追至三洲口大獲而還又王㫤屯¶
　新野習水軍于三洲謀伐吳水經邔北之三澨豈即¶
　此三洲邪然洲澨不同水中可居者曰洲埤増水邊¶
　土人所止者曰澨以洲為澨吾終不能無疑　鄭劉¶
　皆言三澨在竟陵界故後世說三澨者多求之此地¶
　索隱曰今竟陵有三參水俗云是三澨水參音去聲¶
　蔡傳曰三澨水名今郢州長壽縣磨石山發源東南¶
<pb:KR2k0078_WYG_072-15a>¶
　流者名澨水至復州景陵縣界又名&KR0412;水(韓汝節云/&KR0412;楚駕反)¶
　(今按唐沔州有㲼川縣杜佑曰㲼音乂宋避太宗嫌/名改曰漢川則㲼與義同音可知廣韻㲼魚肺切水)¶
　(名蔡傳作汊從俗也元和志云㲼川水在㲼川縣南/二里漢陽府志云楊子港自景陵縣流逕漢川縣北)¶
　(又東入溳水/即㲼水也)疑即三澨之一據左傳漳澨薳澨則為¶
　水際未可曉也湖廣通志曰沔陽州黄蓬之山下枕¶
　大江其東南有三澨焉北為滄浪之水按山臨大江¶
　而所稱三澨者又在其東南與漢水絶無交渉通志¶
　大謬承天府志以司馬河為一澨(即出磨/石山者)馬溪河為¶
<pb:KR2k0078_WYG_072-15b>¶
　一澨石家河為一澨自京山合流入景陵界謂之三¶
　汊水蓋即索隱所稱三參水也(參去聲讀若簒蓋上/音由汊轉而為參也)¶
　蔡氏謂即三澨之一者專指司馬河而言　大别山¶
　在漢陽府城東北半里漢水西岸左傳小别至於大¶
　别杜預云禹貢漢水至大别南入江然則此二别在¶
　江夏界水經注江水東逕魯山南古翼際山也地說¶
　曰漢與江合于衡北翼際山傍者也山上有吳江夏¶
　太守陸渙所治城蓋取二水之名地理志曰夏水過¶
<pb:KR2k0078_WYG_072-16a>¶
　郡入江故曰江夏也舊治安陸吳乃徙此山左即沔¶
　口矣沔左有却月城故曲陵縣後乃沙羨縣治也(羡/音)¶
　(夷/)元和志魯山一名大别山在漢陽縣東北一百歩¶
　其山前枕蜀江北帶漢水山上有吳將魯肅神祠渭¶
　按禹貢大别山杜元凱已知在江夏不在安豐酈氏¶
　亦主杜說而終不能指魯山為大别至唐人始能言¶
　之　左傳定四年吳子伐楚舎舟於淮汭自豫章與¶
　楚夾漢史皇謂子常必速戰乃濟漢而陳自小别至¶
<pb:KR2k0078_WYG_072-16b>¶
　於大别三戰子常知不可欲奔史皇止之十一月庚¶
　辰陳于柏舉吳師大敗楚師子常奔鄭孔疏云小别¶
　當在大别之東何則子常從小别與吳戰退而至大¶
　别明自東而漸西也今按豫章杜注云漢東江北地¶
　自豫章與楚夾漢謂吳軍漢東楚軍漢西也子常濟¶
　漢而陳自小别至於大别言其師衆為長陳自西及¶
　東若此其逺兩軍合戰則自大别以東尋傳文無從¶
　小别與吳戰退而至大别之事也小别當在大别之¶
<pb:KR2k0078_WYG_072-17a>¶
　西孔說正相反今漢川縣東南有甑山即小别山元¶
　和志云小别山在㲼川縣東南五十里(唐㲼川縣在/今漢川縣北)¶
　(三十里故/里數不同)寰宇記云山形如甑土諺謂之甑山索隱¶
　云大别山土人謂之甑山蓋承孔疏之誤二别相去¶
　一百二十餘里(禹貢/錐指)¶
漢水(自武當/縣東北)又東為佷子潭(水/經)¶
　潭中有石磧洲長六十丈廣十八丈世亦以此洲為¶
　佷子葬父於斯(酈/注)¶
<pb:KR2k0078_WYG_072-17b>¶
又東南逕武當縣故城北(水/經)¶
又東平陽川水注之(水/經)¶
　水出縣北伏親山南歴平陽川逕平陽故城下又南¶
　流注於沔(酈注今平陽故/城在  均州境)¶
又東南逕縣城東(水/經)¶
　又東曾水注之水導源縣南武當山一曰太和山山¶
　形特秀曾水發源山麓逕越山陰東北流注於沔謂¶
　之曾口(酈/注)¶
<pb:KR2k0078_WYG_072-18a>¶
又東逕龍巢山下(水/經)¶
　山在沔水中髙十五丈廣員一里二百三十步山形¶
　峻峭(酈/注)¶
又東南逕涉都城東北(水/經)¶
　故鄉名也郡國志筑陽縣有涉都鄉均水於縣入沔¶
　謂之均口(酈注南筑音逐涉都城在今榖城縣界均/水自  陽府淅川縣流逕均州至榖城入)¶
　(漢今故/道已湮)¶
又東南過酇縣之西南(水/經)¶
<pb:KR2k0078_WYG_072-18b>¶
　縣治故城南臨沔水謂之酇頭(酈注酇今光化縣/北有  縣故城)¶
又南逕穀城東又南過陰縣之西(水/經)¶
　沔水東逕穀城南而不逕其東矣城在穀城山上又¶
　東南逕陰縣故城西故下陰也(酈注穀今穀城縣北/有故  城陰縣故城)¶
　(在今光化/縣東北)¶
又東南得洛谿口(水/經)¶
　水出縣西北集池陂東南流逕洛陽城北抗洛谿谿¶
　水東南注沔水也(酈/注)¶
<pb:KR2k0078_WYG_072-19a>¶
又南過筑陽東筑水出自房陵縣東過其縣南流注之¶
(水/經)¶
　沔水又南汎水流注之水出梁州閬陽縣汎水又東¶
　逕巴渠北新城上庸東逕汎陽縣故城南晉分筑陽¶
　立自縣以上山深水急枉渚崩湍水陸徑絶(酈注縣/房陵)¶
　(即今房縣地界閬/陽汎陽未詳所在)¶
又東逕學城南(水/經)¶
　梁州大路所由也舊說昔有人立學都於此值世荒¶
<pb:KR2k0078_WYG_072-19b>¶
　亂生徒罔依遂共立城以禦亂故城得厥名矣汎水¶
　又東流注於沔謂之汎口也沔水又南逕闕林山東¶
　(酈注城闕林一作開林/在穀  縣西北四里)¶
又南逕筑陽縣東(水/經)¶
　又南筑水注之杜預以為彭水也水出梁州新城郡¶
　魏昌縣界東南流逕筑陽縣筑水又東逕筑陽縣故¶
　城南又東注於沔謂之筑口又南逕髙亭山東(酈注/  今)¶
　(穀城縣治即筑陽故城筑/水在縣南髙亭山在縣北)¶
<pb:KR2k0078_WYG_072-20a>¶
又東為漆灘(水/經)¶
　新野郡山都縣與順陽筑陽分界於斯灘矣(酈/注)¶
又東過山都縣東北(水/經)¶
　沔南有固城城側沔川即新野山都縣治也舊南陽¶
　之赤鄉矣秦以為縣沔水又東偏淺冬月可涉渡謂¶
　之交河兵戎之交多自此濟(酈注有今襄陽縣/西北  山都故城)¶
又東逕樂山北(水/經)¶
　昔諸葛亮好為梁甫吟每所登游故俗以樂山為名¶
<pb:KR2k0078_WYG_072-20b>¶
　(酈注里今襄陽縣西北/六十  獨樂山是也)¶
又東逕隆中(水/經)¶
　歴孔明舊宅北亮語劉禪曰先帝顧臣於草廬之中¶
　咨臣以當世之事即此宅也(酈注里今襄陽縣西/三十  隆中山是也)¶
又東過襄陽縣北(水/經)¶
　又東逕方山北山上有鄒恢碑魯宗之所立也山下¶
　潭中有杜元凱碑元凱好尚後名作兩碑並述已功¶
　一碑沈之峴山水中一碑下之於此潭曰百年之後¶
<pb:KR2k0078_WYG_072-21a>¶
　何知不深谷為陵也山下水曲之隈云漢女昔遊處¶
　(酈注縣方山一名萬山元和志萬山一名漢臯山在/襄陽  西十一里與南陽鄧縣分界古諺曰襄陽無)¶
　(西言其/界促近)¶
又東合檀溪水(水/經)¶
　水出縣西栁子山下東為鴨湖谿水自湖兩分北渠¶
　即谿水所導也北逕漢陰臺西臨流望逺按眺農圃¶
　情邈灌疏意寄漢陰故因名臺矣又北逕檀溪謂之¶
　檀溪水溪水旁城北注於沔一水東南出應劭曰城¶
<pb:KR2k0078_WYG_072-21b>¶
　在襄水之陽故曰襄陽是水當即襄水也城北枕沔¶
　水即襄陽縣之故城也建安十三年魏武平荆州分¶
　南郡立為襄陽郡冠蓋相望一都之會也城南門道¶
　東有三碑一碑是晉太傅羊祜碑一碑是征南將軍¶
　杜預碑一碑是安南將軍劉儼碑並是學生所立城¶
　北枕沔水水中常苦蛟害襄陽太守鄧遐負其氣果¶
　拔劍入水蛟繞其足遐揮劍斬蛟流血丹水自後患¶
　除無復蛟難矣(酈注謂今襄陽縣治即襄陽/故城  之壘城在郡治之西)¶
<pb:KR2k0078_WYG_072-22a>¶
又逕平魯城南(水/經)¶
　城魯宗之所築也東對樊建安中關侯圍于禁於此¶
　城會沔水泛溢三丈有餘城陷禁降(酈注三樊城在/縣北  里舊志)¶
　(隄防至切者在襄樊二城間蓋二城並峙中流如峽/口且唐鄧之水從白河南注横截漢流以故波濤激)¶
　(射城隄為/害最切)¶
又從縣東屈西南淯水從北來注之(水/經)¶
　襄陽城東有東白沙白沙北有三洲東北有宛口即¶
　淯水所入也(酈注口淯水入漢處名/三洲  在襄陽縣東北)¶
<pb:KR2k0078_WYG_072-22b>¶
　¶
　¶
　¶
　¶
　¶
　¶
　¶
　行水金鑑巻七十二¶
